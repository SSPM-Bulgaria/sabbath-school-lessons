---
title:  Ползата от слабостта
date:  26/03/2022
---

#### inTro

**Прочетете библейския текст за тази седмица: Яков 1:1–8**

**Ползата от слабостта**

Човечеството, с естественната си наклонност към илюзорна самодостатъчност, ще направи всичко възможно, за да скрие слабостта и теготата. Хората се радват на подобни преживявания само в контекста на ясно постижение: лишаване от сън в името на повишение в работата или мускулна треска в името на личен рекорд по бягане. Яков обаче има предвид по-добро постижение: израстването на характера. Когато вярата е изпитана в изпитания, слабостта и борбата често са разобличени. Според Яков това е нещо добро.

Яков толкова вярва в стойността на това преживяване, че насърчава братята „да го смятат за радост, когато [те] изпаднат в различни изпитания“ (Яков 1:2). Не позволявайте просто да се случи, казва той. Насладете му се. Тази радост се случва с разбирането, че „изпитването на вашата вяра произвежда търпение” (ст. 3). Болката с цел, както умората в мускулите заради маратон, става поносима, дори приятна.

Яков продължава, като съветва, че когато на някого му липсва мъдрост – когато вижда нещо извън способността си да разбере, или с което да се бори – вместо да се отчайва, да поставя под съмнение призванието си или да се самоусъжда за липсата на мъдрост, трябва да помолят Бог за мъдрост, знаейки, че Той дава щедро на всички, които искат (ст. 5). Тази липса на мъдрост или слабост трябва да се разглежда като покана да се приближим до Бог и да черпим от Неговото изобилие от благодат и дарове. Всички слабости, борби и недостатъци трябва да се третират по същия начин.

#### inScribe

Препишете Яков 1:1–8 от превод на Библията по Ваш избор. Ако сте ограничени във времето, препишете само Яков 1:2–5. Можете също така да перифразирате пасажа със свои думи.

` `
